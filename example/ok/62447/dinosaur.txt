ТИРАНОЗАВЪР РЕКС

Тиразнозаврите рекс са били огромни, месоядни динозаври, които са живяли през късния период Креда, от преди 85 милиона години до преди 65 милиона години. Тиранозавър рекс е най-известният представител на рода Тиранозаври. Тиранозаврите били високи 6-7 метра, дълги 13 метра и тежали 7-9 тона. Вратовете им били къси и мускулести и те можели да въртят главата си на всички страни. Главите им са били огромни, а челюстите им са били наредени с 50 до 60 гъсто наредени, остри зъби. Имали са солидно устроени тела, но костите им били кухи. Тиранозаврите се придвижвали чрез двата си задни крайника, които били много добре развити, и стъпвали само на трите пръста на краката си. За разлика от развитите им задни крайници, предните били много дребни с по два пръста и не добре развити. Т-рекс имали твърда и заострена опашка, която им осигурявала равновесие и им позволявала да маневрират бързо докато тичат.

Тиранозавър рекс в действителност е бил най-страховитият хищник през периода Креда. Захапката му е била уникална, защото трошал костите на жертвите си и можел да ги стрие и да ги поглъща. Така влечугото усвоявало костния мозък и минерали, които другите хищници не можели да си набавят. Изследователи смятат, че причината този динозавър да е способен да направи това е комбинацията между огромната сила на захапката му и острите като бръснач зъби. Тиранозавърът е нямал идеално пасваща горна и долна челюст, но въпреки това е разполагал с нужното, за да се справя бързо с костите. Т-рекс е ял месо от други животни и динозаври, но не е сигурно дали е бил хищник или чистач. Някои учени смятат, че е бил и двете.

Засега най-големият открит Тиранозавър рекс в света, е наречен "Скоти". Той е живял преди 66 милиона години на територията на днешната канадска провинция Саскачеван. Скоти е бил висок 13 метра и е тежал почти 9 тона. Животът му е бил пълен с опасности, за което свидетелстват бойните му белези, видими по костите. Освен, че е най-старият известен за нас Т-рекс, Скоти е и най-мощният. Това е причината той да бъде описван като "Царят на царете".
