Спинозаврите (Spinosaurus) са род динозаври от семейство Spinosauridae. Той е най-големият познат хищник на сушата и един от най-грандиозно изглеждащите динозаври на всички времена. Той е бил огромен месояден динозавър, който вероятно е бил много успешен хищник заради специалните адаптации на неговото тяло. Най-забележителната част на спинозавъра било „платното“ му. Това платно било направено от кости, които били оформени като шипове, „излизащи“ от гърба му, съединени с кожа.
