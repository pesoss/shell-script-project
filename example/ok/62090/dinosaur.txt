Любимият ми вид динозаври са тиранозаврите. Това е най-известния вид динозаври, като голяма част от популярността им се дължи на киноиндустрията.

Тиранозаврите (Tyrannosaurus) са род влечуги от разред Гущеротазови, семейство Tyrannosauridae. 
Най-известният представител на рода е тиранозавър рекс. 
Открити са около 15 скелета на животното, които са запазени в различно състояние. 
Този динозавър бил считан за най-едрия, докато не открили гиганотозавъра и кархародонтозавъра.

По размери отстъпва, но не и по способност за ловуване. Обонянието му е изключително, а зрението – така остро, че дори ястреб би му отстъпил. 
Очите му гледат в различни посоки, което му помага с точност да определи разстоянието до жертвата.

Главното оръжие на тиранозавъра е неговата мощна челюст и здрави зъби.
Тиранозаврите са били крайно кръвожадни. Те нападали и себеподобните и са се сражавали за територия с по-големи хищници.

Тиранозавърът бил висок 6 – 7 m, дълъг 13 m, тежал около 7 – 9 тона, и можел да върти на всички страни главата си. 
Вратовете им били къси и мускулести. Телата им били солидно устроени, но костите им били кухи.
Черепът на тиранозавъра е достигал до 1,5 m дължина, а очните ябълки – диаметър над 7,5 cm. 
По целия череп имало големи дупки, които правили главата му достатъчно лека за да може животното да стои изправено. 
Челюстите на тиранозавъра били дълги до 1,2 m.
Предните му крайници, всеки с по два пръста, били много дребни и дори не могли да стигат главата на животното.

Тиранозавърът се придвижвал чрез двата си задни крайника, които били много добре развити – силни и мускулести. 
Въпреки че стъпалата му, били дълги около 1 m, той стъпвал само на трите пръста на краката си, поради което отпечатъка който оставял при ходене, стигал едва 46 cm. 
Правили са огромни крачки дълги над 4,5 m. Можели са да тичат със скорост 40 km/h, но за кратко.
Т-рекс имали твърда и заострена опашка, която им осигурявала равновесие и им позволявала бързо да маневрират докато тичат.
Силата на челюстите им на един зъб е била от 3,5 до 5,7 тона.
